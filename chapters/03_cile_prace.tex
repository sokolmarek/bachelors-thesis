Hlavním cílem bakalářské práce je návrh a realizace řešení pro offline
zpracování a hodnocení záznamu srdeční aktivity v programovém prostředí MATLAB.
Hodnocení se týká časové oblasti s využitím nelineární geometrické metody,
Poincarého grafu. Konkrétně je hodnocena kognitivní zátěž pomocí variability
srdeční frekvence. Výstup se vizualizuje v podobě časových grafů společně s
Poincarého grafem a jeho parametry. Statistickým vyhodnocením a srovnáním
výsledků analýzy se otestuje funkčnost a spolehlivost realizovaného řešení.

Dalším cílem práce je návrh a implementace řešení s GUI pro online hodnocení
srdeční aktivity v prostředí Python.


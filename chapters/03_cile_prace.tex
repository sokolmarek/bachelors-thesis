Hlavním cílem bakalářské práce je navržení a realizace adaptivního řešení pro
offline zpracování a hodnocení záznamu srdeční aktivity v programovém prostředí
MATLAB. Hodnocení se týká časové oblasti s využitím nelineární parametrické
metody, Poincarého grafu. Konkrétně se jedná o hodnocení kognitivní zátěže
pomocí variability srdeční frekvence. Výstup se vizualizuje v podobě časových
grafů společně s Poincarého grafem a jeho parametry. Vyhodnocením a srovnáním
výsledků analýzy se otestuje funkčnost a spolehlivost realizovaného řešení.

Dalším cílem je navrhnout a realizovat řešení s GUI pro online hodnocení srdeční
aktivity v prostředí Python. 


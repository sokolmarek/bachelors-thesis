Jedním z hlavních výsledků práce je realizace \textit{MATLAB} SW řešení pro
offline hodnocení srdeční aktivity pomocí Poincarého grafu. Graficky lze
vytvořenou aplikaci vidět v Příloze~B. Pro zajištění adaptivního zpracování EKG
záznamu a minimální chybovosti v rámci HRV analýzy byl vytvořen algoritmus,
který se skládá z následujících částí: předzpracování, detekce komponentů,
zpracování komponentů, vizualizace. Jednotlivě vizualizované části lze vidět v
Příloze B.

V částí předzpracování prochází EKG záznam digitální filtrací. Filtrace je
uskutečněna pomocí integrovaných funkcí prostředí \textit{MATLAB}. Filtry se
navrhují automaticky v závislosti na charakteru signálu s konstantní hodnotou
útlumu nepropustného pásma 60~\si\dB. V každém případě je navržen filtr
nejmenšího řádu typu pásmová propust, jehož impulsní charakteristika se
zjednodušeně orientuje délkou signálu. Principiálně se počítá nejmenší řád FIR
filtru potřebný pro splnění jeho zadaných specifikací. FIR filtr je navržen a
uplatněn, pokud je vypočítaný řád alespoň dvakrát menší než délka signálu. V
případě nesplnění podmínky je stejný postup aplikován pro IIR verzi filtru, kde
musí být vypočítaný řád alespoň třikrát menší než délka signálu. Pokud není
vyhověno ani jedné podmínce je navržen IIR filtr s řádem odpovídajícím třetině
délky signálu. Fázové zpoždění filtrů se kompenzuje automaticky. Pro všechny EKG
signály v rámci této práce byl algoritmem automaticky navržen FIR filtr s
rozmezím dolního tolerančního pásma 6,32--7,50~\si\Hz, horního tolerančního
pásma 35,00--68,75~\si\Hz~a zvlněním 0,1~\si\dB~v propustném pásmu. Pro návrh
FIR filtru je využívaná metoda Kasierova okna (viz
sekce~\ref{section:online_processing}), která je mezi dalšími metody oken pro
filtraci EKG signálu nejefektivnější. Metody byly již porovnané v
\cite{Kumar2014,Lakhwani2013,Yadav2011}. Adaptivní filtrace v poddání
realizovaného řešení umožňuje ve srovnání s jinými open-source \textit{MATLAB}
aplikacemi -- například~\cite{ecgkit}~a~\cite{Sedghamiz2018} -- širší a
spolehlivější možnosti filtrace EKG záznamů různorodého charakteru. Hlavním
důvodem je, že většina aplikací využívá pouze jeden specifický filtr s pevně
nastavenými parametry, které nelze měnit ani uživatelsky. Nejčastěji se lze
setkat s FIR filtry navržené metodou nejmenších čtverců nebo metodou okna a IIR
Butterworthy filtry typu pásmová propust. V těchto případech tak vzniká
předpoklad, který vymezuje použití aplikace pro určitou kategorii EKG signálů.
Teoretickým příkladem může být Pan-Tompkinsův algoritmus (viz
sekce~\ref{section:components_detection_theory}), který u filtrace využívá nízké
mezní frekvence pásmové propusti (5--15~\si\Hz) a primárně předpokládá EKG s
normálním sinusovým rytmem. Při použití EKG záznamů s výskytem arytmií, které se
zpravidla filtrují s vyšší horní mezní frekvencí, je efektivita algoritmu
nižší~\cite{Fariha2020}. Stejná situace nastává také v případě záznamů, které
jsou velmi zatížené svalovými artefakty (viz
kapitola~\ref{section:artifacts_theory}). Vzhledem ke komplexnosti řešení je
toto snížení v případě Pan-Tompkinsovy metody oproti jednodušším metodám poměrně
zanedbatelné a lehce kompenzovatelné. U jednodušších metod by však nebylo možné
takto zpracovaný záznam použit k analýze. Proto pro zajištění vysoké
spolehlivosti analýzy EKG záznamů je několik kroků předzpracování a povaha
detekce komponentů navrženého řešení inspirovaná Pan-Tompkinsovou metodou.
Výsledek jednotlivých kroků zpracování EKG lze vidět na
Obr.~\ref{fig:preprocessing_steps}. Zároveň je v navržené aplikaci uživateli
umožněno měnit mezní frekvence pásmové propusti, což společně s adaptivní
metodou návrhu filtrů rozšiřuje využití realizovaného řešení. 

Detekce komponentů využívá podobně jako Pan-Tompkinsův QRS detektor dva
adaptivní prahy. První práh vychází z amplitud R vln a druhý z délky R-R
intervalů. Detekční algoritmus (viz kapitola~\ref{section:components_detection})
není v tomto případě příliš sofistikovaný a počítá především s kvalitně
zpracovaným a vyhlazeným EKG záznamem. To je v rámci realizovaného řešení
zajištěno rozšířením předzpracování o zpětnou kumulaci umocněného signálu a
následné vyhlazení konvolucí. Výsledkem je signál v podobě špičatých vrcholů s
kladnou amplitudou, které lze vizuálně přirovnat ke Gaussově funkci s velmi
nízkou hodnotou parametru~\textsigma. Pro porovnání a ověření spolehlivosti
detekce byl implementován Pan-Tompkinsův QRS detektor~\cite{Pan1985} a jeho
modifikovaná Hamiltonova verze~\cite{Hamilton1987}. Ve všech případech použití
byl výsledek detekce u EKG záznamů sledovaných osob stejný. Je třeba podotknout
že pilotní měření záznamu bylo uskutečněno za laboratorních podmínek a tomu
odpovídala i relativně dobrá kvalita signálů. Detekce by tedy mohla být pochybná
v případě EKG záznamů zatížených mnohočetnými artefakty nebo projevy
kardiovaskulárních onemocnění. Vzniká tak zde prostor na zlepšení v komplexnosti
a rozsahu použití detekčního algoritmu pro případné budoucí využití. Zásadní
problém použitého detekčního algoritmu může nastat například v situaci
abnormální amplitudy R vlny, která bude z časového hlediska normální. Jelikož se
první práh adaptuje průměrováním předešlých amplitud R vln, abnormálně vysoká či
nízká amplituda by mohla práh posunout natolik, že by detekce následujících
normálních R vln byla zanedbaná. Řešením by mohla být identifikace a eliminace
odlehlých hodnot (outliers) amplitud v cyklické frontě, ze které se průměrem
počítá první práh nebo zvolení nekauzálního přístupu prahování v závislosti na
offline charakteru zpracování. 

Výsledkem části detekce komponentů je časová série R vln, která je vzápětí
zpracovaná a korigovaná. Korigované výsledky jsou uvedeny v
Tab.~\ref{tab:corrected_components}. Detekované artefakty každého záznamu lze
vidět v Tab.~\ref{tab:detected_artifacts}. Pro zpracování detekovaných
komponentů byla použita metoda, navržená firmou Kubios, která se specializuje na
zpracování a analýzu variability srdečního rytmu. Jedná se o sofistikovaný
algoritmus (viz sekce~\ref{section:components_processing}), který byl
implementován za účelem maximalizace spolehlivosti hodnocení srdeční aktivity
pomocí Poincarého grafu. V současnosti jsou softwarové řešení firmy Kubios
pravděpodobně nejpopulárnější a nejrozšířenější ve vědeckém výzkumu, a i v
klinické praxi. Kubios poskytuje včetně komerčních softwarových řešení i
aplikaci jménem \textit{Kubios HRV Standard}, kterou lze využít zdarma pro
osobní použití. Mezi funkcemi aplikace je i nelineární HRV analýza Poincarého
grafem. Srovnáním výstupních reportů analýzy aplikace \textit{Kubios HRV
Standard} a výsledků podle Tab.~\ref{tab:corrected_components} byla ověřena
účinnost a správná funkcionalita implementovaného algoritmu spolu s vypočítanými
indexy Poincarého grafu. Jednotlivé reporty jsou součástí obsahu přiloženého
datového nosiče. Komplexní zpracování detekovaných komponentů zároveň do jisté
míry kompenzuje potenciální chyby zapříčiněné detekčním algoritmem. 

Jiné, volně dostupné \textit{MATLAB} aplikace, určené pro analýzu HRV --
například \cite{Ramshur2010} nebo~\cite{Kardia2010} -- poskytují rozmanitější
možnosti analýzy, a to jak ve frekvenční, tak časové doméně. Jejich
předpokládaným vstupem je ale už zpracovaná, ideálně i korigovaná, časová řada
R-R intervalů. Tyto řešení samy o sobě nejsou schopné zpracovat EKG záznam a
nevyužívají ani velmi komplexních metod pro korekci artefaktů R-R intervalů.
Zpracování v rámci těchto aplikací se obvykle týká především odstranění trendu
vstupních dat k zajištění stacionarity signálu pro potřeby spektrální a
fluktuační HRV analýzy. Rozšířením možností analýzy realizovaného řešení by tedy
bylo možné získat nadhled nad drtivou většinou open-source \textit{MATLAB}
aplikací či pouhých skriptů. To vyplývá i z faktu, že mnoho současných řešení
jsou zastaralá a nové nepřibývají. Jedním z důvodu může být prudce vzrůstající
popularita prostředí \textit{Python}, které v mnoha případech čím dál častěji
nahrazuje \textit{MATLAB} realizace. 

Dalším výsledkem práce je naprogramované SW řešení s GUI pro online hodnocení
srdeční aktivity v prostředí \textit{Python}. Aplikaci \textit{BBPM} lze vidět
na Obr.~\ref{fig:results_bbpm}. Popis programu je uveden v
kapitole~\ref{section:online_data_process}. Filtrace signálu a detekce
komponentů (viz sekce~\ref{section:online_processing}) zde nejsou zdaleka tak
propracované jako v předešlém \textit{MATLAB} řešení. Vzhledem k budoucímu
používaní aplikace je tedy žádoucí, minimálně v těchto dvou ohledech, aplikaci
vylepšit. Během zpracovávání dat v reálném čase se výsledek filtrace SGF jeví po
vizuální stránce uspokojivě, avšak zvolená metoda filtrace může vést v mnoha
případech k závažné chybě. Filtr SGF využívá centrované plovoucí okno, a počítá
tak s okolními hodnotami. Délka okna je staticky nastavený parametr v závislosti
na datech přijatých z použitého měřícího zařízení (viz
kapitola~\ref{section:measurement_device}). Aplikace ze zařízení přijímá datové
bloky o velikosti 2048 vzorků. Pokud by byla nyní aplikace použita s jiným
zařízením, které posílá hodnoty po jednom vzorku nebo po blocích menších než
nastavená délka okna, filtrace by nefungovala. Nabízí se tak implementace
variabilnějšího řešení v podobě rekurzivní filtrace. Filtry IIR jsou běžně
využívané k filtraci signálu v reálném čase už jen díky jejich nízké výpočetní
náročností. Pro srovnání s FIR filtrací využívanou v \textit{MATLAB} řešení byl
navržen Eliptický IIR filtr se stejnými parametry, který byl ve filtraci každého
naměřeného signálu průměrně~8,5x rychlejší. Detekce komponentů je realizovaná
pouze hledáním lokálních maxim signálu, které mají charakteristiky R vln --
amplitudu a prominenci. Aplikaci \textit{BBPM} tak v budoucím vývoji
pravděpodobně nemine zavedení robustního QRS detektoru. Tím může být některá
modifikace (již zmíněného) Pan-Tompkinsonova QRS detektoru, který byl primárně
navržen pro uplatnění v reálném čase. Pro účely této práce byla aplikace
\textit{BBPM} použita pro sběr surových dat. Naměřená data jsou součástí obsahu
přiloženého datového nosiče. 

Pro ověření naprogramovaných řešení bylo realizováno měření EKG záznamů na
kontrolní skupině 5 osob (viz sekce \ref{section:probands}). Měření probíhalo
dle postupu uvedeného v sekci \ref{section:measurement_methodology}. 



















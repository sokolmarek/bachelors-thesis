Závěr stručně shrnuje splnění vytyčených cílů práce. 
Struktura a obsah této části je detailně probírána a procvičována v příslušných seminářích na oboru BMT.

Shrnutí splněných (nebo snad v menší míře nesplněných) cílů práce navazuje na úvod práce. 
Z dalších částí práce (metody, výsledky a diskuse) je přebíráno jen to nejpodstatnější a v minimální nutné míře – závěr práce nemá být zopakováním abstraktu, výsledků nebo diskuse. 
Konec závěru může obsahovat podložené spekulace o významu práce do budoucna nebo výrazná doporučení pro další výzkum nebo praxi, pokud z výsledků předkládané práce přímo vyplývají.
